<!DOCTYPE html>
<html lang="en">
<head>
    <meta charset="UTF-8">
    <title>Химн</title>
</head>
<style>
    body {
        background-image: url("BackGround.jpg");
        background-size: cover;
        background-attachment: fixed;
    }
</style>
<body>
<h1><center>Химна на празника</center></h1>
<p style="text-align: center; font-size: 24px; margin-left: 30px; margin-right: 30px">През 1892 г. Стоян Михайловски написва текста на училищния химн с първия си стих „Върви, народе възродени“. Химнът е озаглавен „Химна на Св. св. Кирил и Методий“ и включва 14 куплета, от които днес се изпълняват най-често първите 6. Панайот Пипков създава музиката към химна на 11 май 1901 г.</p>
<hr>
<p style="text-align: center; font-size: 30px;">„Върви, народе възродени, <br>
    към светла бъднина върви,<br>
    с книжовността, таз сила нова,<br>
    съдбините си поднови!<br><br>

    Върви към мощната просвета!...<br>
    В световните борби върви<br>
    от длъжност неизменно воден —<br>
    и Бог ще те благослови!<br><br>

    Напред! Науката е слънце,<br>
    което във душите грей!<br>
    Напред! Народността не пада<br>
    там, дето знаньето живей!<br><br>

    Безвестен беше ти, безславен!...<br>
    О, влез в историята веч,<br>
    духовно покори страните,<br>
    които завладя със меч!..."<br><br>

    Тъй солунските двама братя<br>
    насърчваха дедите ни...<br>
    О, минало незабравимо,<br>
    о, пресвещени старини!<br><br>

    България остана вярна<br>
    на достославний тоз завет —<br>
    в тържествованье и в страданье<br>
    извърши подвизи безчет...<br><br>

    Да, ро̀дината ни години<br>
    пресветли преживя, в беда<br>
    неописуема изпадна,<br>
    но върши дългът си всегда!<br><br>

    Бе време, писмеността наша<br>
    кога обходи целий мир;<br>
    за всесветовната просвета<br>
    тя бе неизчерпаем вир;<br><br>

    бе и тъжовно робско време...<br>
    Тогаз балканский храбър син<br>
    навеждаше лице под гнета<br>
    на отоманский властелин...<br><br>

    Но винаги духът народен<br>
    подпорка търсеше у вас,<br>
    о, мъдреци!... През десет века<br>
    сé жив остана ваший глас!<br><br>

    О, вий, които цяло племе<br>
    извлякохте из мрътвина,<br>
    народен гений възкресихте —<br>
    заспал в глубока тъмнина;<br><br>

    подвижници за права вяра,<br>
    сеятели на правда, мир,<br>
    апостоли високославни,<br>
    звезди върху славянски мир,<br><br>

    бъдете преблагословени,<br>
    о вий, Методий и Кирил,<br>
    отци на българското знанье,<br>
    творци на наший говор мил!<br><br>

    Нек' името ви да живее<br>
    във всенародната любов,<br>
    речта ви мощна нек' се помни<br>
    в славянството во век веков!"</p>
</body>
</html>